---
title: Turnov transparentní
uid: turnov-transparentni
campaignCategoryUid: turnov2018
campaignGroupUid: volby-2018
approved: https://forum.pirati.cz/viewtopic.php?f=349&t=41530
garant: david.schindler
perex: >
    Transparentní, rovné a nediskriminační veřejné zakázky města Turnov a hospodaření s majetkem. Průhledné dotační procesy.<br/>
order: 7
---

### Transparentní, rovné a nediskriminační veřejné zakázky města

- Transparentním řízením přilákáme více zájemců. Snížíme ceny a zvýšíme kvalitu.

- Veškeré veřejné zakázky a to včetně těch malého rozsahu budeme zadávat elektronicky.
 
- Celou zadávací dokumentaci zveřejníme dostatečně dlouhou dobu předem na Internetu. Stejným způsobem zveřejníme i další informace o veřejné zakázce. O výběrovém řízení se tak dozví dostatek dodavatelů a nestane se, že se přihlásí jen firma, které dal příslušný úředník vědět.

- Zadávat zakázky přímo bez soutěže budeme pouze výjimečně.

- Výběrová řízení na služby s velkým počtem poskytovatelů uskutečníme formou internetové aukce. Urychlíme tak výběrová řízení a každý občan bude mít přehled, kdo a za kolik měl o zakázku zájem.

- Budeme zveřejňovat informace týkající se připravovaných investičních záměrů.
 
- Zakázky zadávané v režimu zjednodušeného podlimitního řízení a zakázky malého rozsahu budeme nad rámec zákona zveřejňovat vždy i ve Věstníku veřejných zakázek.

- Nebudeme zakázky zveřejňovat v období svátků a prázdnin, nebudeme používat co nejkratší lhůty pro podání nabídek.

- Požadavky na zakázku stanovíme přiměřeně její složitosti a velikosti, aby nedocházelo ke zbytečnému omezení počtu soutěžících.

- Budeme jasně a srozumitelně definovat způsob hodnocení nabídek směrem k účastníkům zadávacích řízení s důrazem na kritéria ekonomické výhodnosti.

- Zadávací řízení budeme administrovat především v rámci příslušných odborů radnic a podle jasných a veřejně dostupných pravidel, která vymezují osobní odpovědnost.

- Soutěžit umožníme jen těm, kteří zveřejňují koncové vlastníky.

- Závaznými standardy snížíme rizika manipulovaných soutěží.

- Budeme dbát na kvalitu projektové dokumentace.

- Na webových stránkách města zveřejníme srozumitelnou formou důvody výběru dodavatele v souvislosti s metodou hodnocení podaných nabídek, aby bylo každému jasné proč byl konkrétní dodavatel vybrán.
 
- Ve smlouvách si pojistíme, že obec nebude platit dodatečné náklady.

### Hospodaření s majetkem

- Zabráníme nevýhodným prodejům, o kterých se veřejnost dozví, až když už je pozdě.  

- Přehled veškerého majetku zveřejníme na stránkách obce včetně jeho popisu a využití. 

- O prodeji majetku a způsobu prodeje budeme informovat s předstihem a s maximálním využitím různých informačních kanálů (např. pomocí regionálních médií, televizních a rozhlasových stanic, sociálních sítí…). 

- Budeme preferovat způsoby prodeje, které umožní nabídky širokému spektru uchazečů.

- V případě prodeje městského majetku budeme využívat elektronické aukce (žádné „obálkové“ metody).

### Granty a dotace

- Průhledným dotačním procesem pozitivně ovlivníme počet a kvalitu zájemců, zabráníme “malým domů” a zajistíme rovný přístup ke všem žadatelům.

- Informace o dotacích budeme publikovat v uživatelsky dostupné formě. Zveřejníme údaje o úspěšných i neúspěšných žadatelích. Veškeré výsledky dotačních řízení jasně zdůvodníme.