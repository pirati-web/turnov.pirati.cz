---
date: 2019-10-01
category: blog
tags: turnov zastupitelstvo komentář září 2019
layout: post
title: Komentář Pirátů k zasedání turnovského zastupitelstva, které se konalo 26.9.2019
author: David Schindler
authorId: david.schindler    # uid nekoho z _people (nepoviné)
image: posts/2019-10-01-komentar-piratu-k-zasedani-turnovskeho-zastupitelstva-ktere-se-konalo-2692019.jpg
---

Ve čtvrtek 26. 9. 2019 zasedalo Zastupitelstvo města Turnov. Zastupitelstvo za zastupitelský klub České pirátské strany shrnuje David Schindler.

Komentovány jsou pouze body, které jsou z našeho pohledu důležité a je k nim důležitý komentář. Kdyby vás zajímaly podrobnosti nebo jste měli nějaké otázky, kontaktujte některého z našich zastupitelů.


### 02) Přístavba krajské nemocnice Liberec

Především bude investováno 1,8mld do výstavby nového pavilonu Centra urgentní medicíny v areálu liberecké nemocnice, parkovacího domu a optimalizace. V rámci jednání s vedením libereckého kraje bylo dohodnuto, že bude nadále investováno v Turnovské nemocnici (rozšíření ambulantního traktu, Ara, interny a lepší zázemí). 

### 03) Parkoviště za Vesnou

Nebude. Od samého začátku jsme jako jediní byli rezolutně proti výstavbě parkoviště, několik zástupců ostatních stran bylo taktéž proti. Velký (logický a oprávněný) tlak ze strany veřejnosti a postupná změna názorů části zastupitelů vedla k tomu, že byl bod zařazen do jednání ZM – a sice, že bude vypracována studie, aby prostor mohl být otevřen veřejnosti a zároveň část využita pro přilehlou ZŠ 28. října. Jsme ohromně rádi, že i zbylí zastupitelé pochopili, že poslední kousky zeleně v samém centru města nejsou určeny k vyasfaltování a naopak bychom je měli rozvíjet a zpřístupnit veřejnosti. Ruku v ruce s tím jde o potřeba zahrady pro ZŠ. Těšíme se na studie. 

### 08) Regenerace sídliště u nádraží

Před pár dny byla dodělána ulice studentská a schody k TJ. Poslední část sídliště, která na regeneraci čeká je část před Billou a „bazének“. Mělo by dojít ke kultivaci celého prostoru u Billy a místo bazénku by měl vzniknout vodní prvek jako atrakce pro děti. Ačkoliv jsme v komisi pro živtní prostředí apelovali na jinou formu vodního prvku, revitalizaci vítáme. Nyní jsme schválili podání žádosti o dotaci na projekt.

### 16) Zpracování dopravního modelu

To je ta komplexní dopravní analýza, o které jsme mluvili od samého začátku. Jsme rádi, že se vedení města a zastupitelé rozhodli do tohoto projektu jít. Jedná se o dopravní model v roce 2030 v několika variantách, které budou zohledňovat akce, které by v budoucnu měly být – bytové zóny, obchvat města apod. Analýza bude řešit i parkování a hledat vhodná místa pro parkování a především zde bude prověřeno, kudy vést ve městě CYKLODOPRAVU. Ano vážení, je to tak, podpora cyklodopravy v Turnově. Těšíme se, snad se přihlásí hodně zájemců.

----

Plníme plány a držíme kurz! 