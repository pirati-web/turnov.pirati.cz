---
date: 2018-10-12
category: blog
tags: turnov komunální volby zastupitelstvo radnice piráti
layout: post
title: Piráti v srdci Českého ráje 
author: David Schindler
authorId: david.schindler    # uid nekoho z _people (nepoviné)
image: posts/2018-11-14-pirati-v-srdci-ceskeho-raje.jpg
---
## Město Turnov, srdce Českého ráje má nové vedení a Piráti jsou jeho součástí. Koaliční smlouva byla podepsána 23. října 2018

9,57% hlasů dostala Česká pirátská strana v komunálních volbách v Turnově. Znamená to celkem 12 408 hlasů a tímto ziskem si Piráti zajistili 3 mandáty v turnovském 27 členném zastupitelstvu. Vítězný Nezávislý blok s 10 mandáty zahájil koaliční vyjednávání s „druhým na pásce“, sdružením nezávislých kandidátů Pro Turnov Otevřený – PROTO. Takto by měla koalice těsnou nadpoloviční většinu 15 hlasů.

> „Díky programové shodě a za vidinou stabilnější koalice jsme byli do koaličních jednání přizváni i my. Byla to složitější cesta pro obhájce postu starosty, Nezávislý blok, který klidně mohl pokračovat dál v dosluhující koalici s hnutím Ano. Rozhodnutí jít do tohoto uspořádání vítáme a věříme, že všichni voliči ho ocení“ zmiňuje lídr kandidátky turnovských Pirátů Zbyněk Miklík. 

Kvůli povolebnímu personálnímu rozporu v hnutí Ano rezignovala na své členství za toto uskupení stávající místostarostka z období 2014-2018 Jana Svobodová, ale mandát si ponechala a jako nezávislý kandidát byla přizvána do vznikající koalice. Díky tomu bude možné pokračovat v započaté práci a koalice bude disponovat bezpečnou většinou 19 hlasů. 

Za Piráty se do zastupitelstva dostal [Zbyněk Miklík](/lide/zbynek-miklik/), který zasedne i v radě města, [Daniela Weissová](/lide/daniela-weissova/) a [David Schindler](/lide/david-schindler/). 

> „Zbyněk je odborník na veřejné zakázky,výběrová řízení a transparentnost. Zároveň je zapálený do sportu a se všemi těmito atributy bude nepostradatelným odborníkem v radě, komisích ale i například sportovním výboru. Daniela se svým sociálním cítěním, zkušenostmi ve školství a celoživotním zaměřením na kulturu bude v těchto oborech hlasitým odborníkem“ představuje své kolegy David Schindler. 

> „Naše trojka je zároveň nejmladším členem zastupitelstva. David je odborník na životní prostředí, odpady a dopravu a zrovna tyto oblasti potřebují v Turnově mladý elán a chuť k práci. To David splňuje“ bere si slovo Weissová. 

Aktuální informace a reporty z komisí, výborů a jednání zastupitelstva můžete sledovat na facebookovém profilu turnovských Pirátů.

Piráti v Libereckém kraji kandidovali v [České Lípě](http://piraticl.cz/), [Jablonci nad Nisou](https://jablonec.pirati.cz/), Turnově, [Železném Brodě](https://zeleznybrod.pirati.cz/) a [Semilech](https://semily.pirati.cz/). Ve všech zmíněných byli úspěšní a kromě Železného Brodu jsou součástí koalice. 
